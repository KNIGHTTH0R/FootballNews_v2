<div class="artykul">
    <h2 class="artykul">Barca vs. PSG </h2>
    <p class="artykul">
        Zobacz co sie dzialo !!!!!!<br/><br/>

        <video width="100%" height="*" controls>
            <source src="resources/psg_barca.mp4" type="video/mp4">
            Niestety twoja przeglądarka nie wspiera tagu video.
        </video>
    </p>
</div><br>


<div class="artykul">
    <h2 class="artykul">Hamsik: Real może nas zranić w każdym momencie</h2>
    <p class="artykul">
        SSC Napoli zagra u siebie we wtorek z Realem Madryt w rewanżowym spotkaniu 1/8 finału Ligi Mistrzów. Marek
        Hamsik, kapitan drużyny z Serie A, powiedział, że całe miasto czeka na początek meczu z „Królewskimi”.

        W pierwszym spotkaniu jego podopieczni prowadzili w stolicy Hiszpanii 1:0, ale ostatecznie przegrali 1:3. Teraz
        do awansu potrzebują dwubramkowego zwycięstwa.

        - Musimy wyjść na murawę i atakować, ponieważ to jest coś, co robimy cały czas. Zwykle u siebie udaje nam się
        rozgrywać dobre mecze i jestem pewien, że stać nas na taki również przeciwko Realowi Madryt - powiedział Hamsik,
        cytowany przez oficjalną stronę internetową UEFA.

        - Oni są bardzo niebezpieczni w ofensywie. Mogą nas zranić w każdym momencie. Będziemy musieli dobrze bronić i
        wykorzystać naszą pewność siebie oraz taktykę, aby sprawić im kłopoty, kiedy będziemy mogli to zrobić - dodał
        słowacki pomocnik.

        - To jest wielki mecz. Nie musimy czuć presji, po prostu trzeba cieszyć się chwilą, ponieważ zagramy ze
        wspaniałą drużyną, która ma skład pełen mistrzów. Zmierzymy się z najbardziej utytułowaną drużyną na świecie,
        ale to powinno sprawić, że będziemy mieli jeszcze więcej energii. Całe miasto czeka na ten moment, kibice dadzą
        nam ogromne wsparcie. Myślę, że nasz hymn będzie można usłyszeć w Turynie - stwierdził.

        Początek spotkania na Stadio San Paolo we wtorek o godzinie 20.45.
    </p>
</div><br>


<div class="artykul">
    <h2 class="artykul">Typujemy Europejskie Puchary. Czy Barcelona odrobi straty i awansuje?</h2>
    <p class="artykul">
        Już bez Legii, ale wciąż z Polakami w grze. Liga Mistrzów i Liga Europy wkraczają w decydujące fazy. W grze
        zostało po 16 najlepszych ekip w obu rozgrywkach. Wyciągamy magiczną kulę i wróżymy, co może się wydarzyć w
        najbliższych spotkaniach.
        Napoli - Real Madryt (pierwszy mecz: 1:3)
        wtorek, 20.45

        W pierwszym spotkaniu neapolitańczycy lekko “ukąsili” ekipę Realu, ale cały mecz pokazał, że gospodarzom rewanżu
        będzie raczej trudno awansować. Na dodatek wciąż nie w pełni sił jest Arkadiusz Milik, którego drużyna z San
        Paolo mogłaby wykorzystać jako swoją tajną broń.

        Nasze przewidywania: “Królewscy” będą spokojnie kontrolować mecz i wygrają jedną bramką.

        Arsenal FC - Bayern Monachium (pierwszy mecz: 1:5)
        wtorek, 20.45

        “Kanonierzy” mieli swoje szanse w Monachium i gdyby wykorzystali nadarzające się okazje, z innymi nastrojami
        wracaliby do Londynu. A tak, do odrobienia pozostała czterobramkowa strata i nawet gol strzelony na wyjeździe
        nie daje zbyt wielkich nadziei na sukces.

        Nasze przewidywania: Arsenal powalczy, by pokazać, że wciąż należy do topowych drużyn. Może nawet wygra, by
        przynajmniej częściowo zmazać plamę za pierwszy mecz… choć remis jest bardziej prawdopodobny.
    </p>
</div><br>


<div class="artykul">
    <h2 class="artykul">Oezil nie zagra przeciwko Bayernowi</h2>
    <p class="artykul">
        Mesut Oezil nie zagra w rewanżowym meczu 1/8 finału Ligi Mistrzów Arsenalu Londyn z Bayernem Monachium. Niemiec
        trenował w poniedziałek z drużyną, ale przeciwko Bawarczykom nie wystąpi.

        Oezila zabrakło w składzie „Kanonierów” na sobotni mecz wyjazdowym Premier League przegrany z Liverpoolem 1:3.
        Niemiecki pomocnik był chory i choć w poniedziałek już trenował, to przeciwko Bayernowi na boisku go nie
        zobaczymy.

        - Był chory i przez cały poprzedni tydzień nie trenował. Nie sądzę, aby był gotowy pod względem fizycznym, aby
        znaleźć się w kadrze meczowej. Może w najbliższy weekend będzie w składzie - powiedział Wenger, cytowany przez
        „BBC”.

        Drużyna z północnego Londynu w pierwszym spotkaniu przegrała w Monachium aż 1:5. Początek rewanżowego starcia na
        Emirates we wtorek o godzinie 20.45.
    </p>
</div>